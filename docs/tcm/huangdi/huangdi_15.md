# 素问·卷十五
- 皮部论篇第五十六，经络论篇第五十七，气穴论篇第五十八，气府论篇第五十九。

## 56.皮部论篇

- **黄帝问曰，余闻皮有分部，脉有经纪，筋有结络，骨有度量，其所生病各异。别其分部，左右上下，阴阳所在，病之始终，愿闻其道。**
  - 黄帝问，我听说皮有分不同之部，脉也有大经小经之规律，筋有大结与小络，骨也各有不同之度量，其不同部位所生之病亦不同，希望能听老师把各部位分上下左右，阴阳的分别，病的始与终，作一详解。
- **歧伯对曰，欲知皮部以经脉爲纪者，诸经皆然。阳明之阳，名曰害蜚，上下同法。视其部中有浮络者，皆阳明之络也。其色多青则痛，多黑则痺，黄赤则热，多白则寒，五色皆见，则寒热也。络盛则入客于经。阳主外，阴主内。少阳之阳，名曰枢持，上下同法。视其部中，有浮络者，皆少阳之络也。络盛则入客于经。故在阳者主内，在阴者主出，以渗于内。诸经皆然。太阳之阳，名曰关枢，上下同法。视其部中，有浮络者，皆太阳之络也。络盛则入客于经。少阴之阴，名曰枢儒，上下同法。视其部中有浮络者，皆少阴之络也。络盛则入客于经。其入经也，从阳部注于经。其出者，从阴内注于骨。心主之阴，名曰害肩，上下同法。视其部中，有浮络者，皆心主之络也。络盛则入客于经。太阴之阴，名曰关蛰，上下同法。视其部中，有浮络者，皆太阴之络也。络盛则入客于经。凡十二经络脉者，皮之部也。是故百病之始生也，必先于皮毛。邪中之，则腠理开。开则入客于络脉，留而不去，传入于经。留而不去，传入于府，廪于肠胃。邪之始入于皮也，泝然起亳毛，开腠理。其入于络也，则络脉盛色变。其入客于经也，则惑虚，乃陷下。其留于筋骨之间，寒多则筋挛骨痛。热多则筋弛骨消，肉烁腘破，毛直而败。**
  - 歧伯答道，皮部的区分，以经脉之走向为依据，各经皆一样。阳明经的皮表，名曰“害蜚”，手、足阳明是一样的，视察其皮部有见浮起之血络者，都属于阳明经的络脉。
  - 其颜色如见青色表示痛，见黑色表示“痺”症，呈黄赤色表示“热症”，多见白色表示“寒症”，一旦络脉盛满，则邪必入经，凡属阳主外病，属阴则主内病。
  - 少阳经的皮表，名叫“枢持”，手、足少阳是一样看法，察视其主经经过之途径，在皮表有见浮起之络脉者，都属于少阳之络脉，络脉盛大时会进入主经脉，所以外感邪气会由此进入体内，而情志产生的病亦会由内脏渗出而出于经脉，各经都是如此的。
  - 太阳经的皮表，名叫“关枢”，手、足太阳是一样的看法，察其经脉所过之皮表，有呈现浮起之血脉者，都是属于太阳之络，络脉满盛则会入于主经脉。
  - 少阴经的皮部在内侧，名叫“枢儒”，手、足少阴是一致的，诊视其皮部有浮起之血络者，都属于少阴之络。一旦络脉满盛则必入主经。外邪入体内，是由络入经，再由经入脏，内邪出于外，是由脏内而入骨中。
  - 厥阴经所行经路线的皮表居四肢内侧，名叫“害肩”，手、足厥阴是一样的，察其经络所过之皮表，有见浮起之血络者，都属厥阴之络，凡络脉盛都会入注主经脉。
  - 太阴经所过四肢内侧之部位，名叫“关蛰”，手、足太阴是一样的，察视其皮表部位，有见浮起之血络者，都是太阴之络，络脉满盛则入注主经脉。全身十二经之络脉都在皮之表部，所以也是百病始生之所。
  - 病之始必在皮表，一旦病邪入皮表，会使肌肉纹理打开，一旦如此，病邪就入居络脉，停滞不去，久而传入主经，此际如病邪不去，必傅入腑中，停滞在肠胃之中。
  - 病邪始入于皮毛，会使汗毛栗起，再而肌肉纹理开，病邪进入络脉，一旦病邪充满络脉中会令络脉色变，久而入注主经中，会使人感觉虚弱，主经就陷下无力。
  - 若滞留在筋骨之间，产生寒症则易抽筋且骨节酸痛。若产生热症则筋松弛，骨萎弱而脆，肌肉消瘦骨髓空虚，体毛直立终而死亡。
- **帝曰，夫子言皮之十二部，其生病皆何如？**
  - 黄帝问，老师说皮在十二经络各有不同，那所生之病是否亦各有不同？
- **歧伯曰，皮者，脉之部也。邪客于皮，则腠理开，开则邪入客于络脉。络脉满，则注于经脉。经脉满，则入舍于府藏也。故皮者有分部，不与而生大病也。**
  - 歧伯回答道，皮是经络之气行走最上的一部份，病邪居在皮中，则使肌理打开，一开病邪会乘虚而入于络脉，络脉充斥病邪不去，继而入主经脉，一旦经脉盛满病邪，必再进入臓腑中，所以皮部各有其不同之区分，一旦病在皮表未愈，必生大病矣。
- **帝曰，善。**
  - 黄帝说，答得好。

## 57.经络论篇

- **黄帝问曰，夫络脉之见也，其五色各异，青黄赤白黑不同，其故何也？**
  - 黄帝问，吾人所见之络脉，其分青、赤、黄、白、黑之五种不同颜色，症状亦有不同，这是为什么呢？
- **歧伯对曰，经有常色，而络无常变也。**
  - 歧伯答道，主经脉有一定的颜色，而络脉没有一定的颜色。
- **帝曰，经之常色何如？**
  - 黄帝问，那经脉的一定颜色是什么呢？
- **歧伯曰，心赤，肺白，肝青，脾黄，肾黑，皆亦应其经脉之色也。**
  - 歧伯答道，就如同心赤，肺白，肝青，脾黄，肾黑是一样的，五脏本色对应各经脉之常色是也。
- **帝曰，络之阴阳亦应其经乎？**
  - 黄帝问，阴阳络脉的颜色是否对应其主经脉阴阳的颜色呢？
- **歧伯曰，阴络之色应其经，阳络之色变无常，随四时而行也。寒多则凝泣，凝泣则青黑。热多则淖泽，淖泽则黄赤。此皆常色，谓之无病。五色具见者，谓之热寒。**
  - 歧伯回答，阴络的颜色是与其主经脉相应的，但阳络的颜色则变化无常，随着四季而转变的。寒盛则使络脉凝固不行，一旦如此则色呈青且黑。热盛则会使络脉盛满如泽，一旦如此则星黄赤色。但这都是正常的反应，表示无病状态。如果五色同时出现，表示有寒热互往的病。
- **帝曰，善。**
  - 黄帝说，答得好。

## 58.气穴论篇

- **黄帝问曰，余闻气穴三百六十五，以应一岁，未知其所，愿卒闻之。**
  - 黄帝问，我听说人体气穴有三百六十五处，来对应一年三百六十五日，我不知其位置，请为我帮助。
- **歧伯稽首再拜对曰，窘乎哉问也。其非圣帝，孰能穷其道焉。因请溢意，尽言其处。**
  - 歧伯正衣襟，顿首再拜而回答道，这问题十分深奥难解，除非是圣明的皇帝，谁能终究其道理呢？臣将依垂问的意思，尽吾所能一一回答。
- **帝捧手逡巡而却曰，夫子之开余道也，目未见其处。耳未闻其数。而目以明，耳以聪矣。**
  - 黄帝拱手而四处走动，再退后回答道，老师为我开蒙，如同我眼晴不见气穴，耳朵亦未闻数目，却能使我目能见，耳能闻一样。
- **歧伯曰，此所谓圣人易语，良马易御也。**
  - 歧伯回答道，这就是与圣明之人很容易说话沟通，好的马容易驾御一样的意思。**
- **帝曰，余非圣人之易语也。世言眞数开人意，今余所访问者眞数。发蒙解惑，未足以论也。然余愿闻夫子溢志尽言其处，令解其意。请藏之金匮，不敢复出。**
  - 黄帝说，我并非如师所言“圣人易语”之人，但世人言，真实能开人心，我今请教老师的是气穴的真实位置，请为我啓蒙解惑，我学识肤浅请原谅，但希望能从老师处，得闻气穴的位置，使我了解其真义，我将收藏在金匮中，不轻易取出。
- **歧伯再拜而起曰，臣请言之。背与心相控而痛，所治天突与十椎及上纪。上纪者，胃脘也。下纪者，关元也。背胸邪系阴阳、左右如此，其病前后痛濇，胸脇痛而不得息，不得卧，上气，短气，偏痛，脉满起。斜出尻脉，络胸脇，支心贯鬲，上肩加天突，斜下肩，交十椎下。藏俞五十穴。府俞七十二穴。热俞五十九穴，水俞五十七穴。头上五行，行五，五五二十五穴。 两傍各五，凡十穴。大椎上两傍各一，凡二穴。目瞳子浮白二穴。两髀分中二穴。渎鼻二穴。耳中多所闻二穴。眉本二穴。完骨二穴。顶中央一穴。枕骨二穴。上关二穴。大迎二穴。下关二穴。天柱二穴。巨虚上下廉四穴。曲牙二穴。天突一穴。天府二穴。天牖二穴。扶突二穴。天窗二穴。眉解二穴。关元一穴。委阳二穴。肩贞二穴。瘖门一穴。齐一穴。胸俞十二穴。背俞二穴。膺俞十二穴。分肉二穴。踝上横二穴。阴阳蹻四穴。水俞在诸分。热俞在气穴。寒热俞在两骸厌中二穴。大禁二十五在天府下五寸。凡三百六十五穴，针之所由行也。**
  - 歧伯再拜首而起答道，请听我详言。人的背痛彻心相互牵引而痛，其治在天突与笫十椎位以及上纪。所谓“上纪”，就是胃脘的中脘穴。人的“下纪”，指的是关元穴。
  - 背部与胸腔其病邪互相连系，阴阳功能受其影响，左右受其制衡，病的症状前胸后背相牵痛且绵延不断，引起胸部脇肋疼痛而无法呼吸，无法仰卧，气上冲而短促，且偏左胸一侧痛，任脉、督脉一脉会胀满而起。
  - 督脉的支脉，从臀部尾椎处起，斜入体内中央，络到胸脇位，其支再入心脏贯通横膈与纵膈，再向上入肩井，再转入天突位，然后斜穿过胸到肩胛骨下方，交会在笫十椎下方。
  - 内脏的俞穴有五十穴，腑的俞穴有七十二穴，控制热的俞穴五十九位，制水的俞穴共五十七穴。头部有五行脉，每行脉有五穴，共二十五穴居头。
  - 脊椎两侧各有五穴分属五脏，左右共十穴。大椎穴两侧各有一穴是气喘名穴，共两穴。
  - 目瞳正中与浮白左右各二，共成四穴。
  - 两大腿髋部交接处有环跳穴，左右共两穴。
  - 膝有犊鼻各二穴。耳前有听宫二穴。
  - 眉头有攒竹二穴。耳后有完骨二穴。
  - 头顶中央有百会一穴。
  - 后脑部有枕骨的窍阳二穴。
  - 两颊有上关二穴。
  - 颔下有大迎二穴。
  - 腮骨有下关二穴。
  - 后颈都有天柱二穴。
  - 手、足部有上、下巨虚及上、下廉等四穴。
  - 两颔部有颊车二穴。喉部有天突一穴。腋下三寸有天府二穴。颈部有天牖二穴，扶突二穴，天窗二穴。肩部有肩井二穴。脐下有关元一穴。膝腘部有委阳二穴。肩背部有肩贞二穴。项部有哑门一穴。脐有神阙一穴。
  - 胸部俞穴有虞府、彧中、神藏、灵墟、神封、步廊左右共十二穴。
  - 背俞有大杼二穴。膺俞之云斗、中府、周荣、胸乡、天谿、食窦，左右共十二穴。
  - 阳辅二穴，足踝上横着二穴，跗阳与交信二穴。阴蹻、阳蹻的申脉、照海共四穴。
  - 水俞穴都在肌肉分隔间，热俞穴都在阳气最盛的气穴上。寒热往来之俞穴在膝外屈膝处的阳关穴。天府下五寸是禁针的五里穴。
  - 此等三百六十五穴是施予针刺行气的穴位。
- **帝曰，余已知气穴之处游，针之居。愿闻孙络谿谷。亦有所应乎？**
  - 黄帝问，我巳知晓气穴的所在及可下针之处，除此之外，在孙络部位及关节骨缝肉际等筋骨交会之所，也有对应之处吗？
- **歧伯曰，孙络三百六十五穴会，亦以应一岁。以溢奇邪，以通荣卫。荣卫稽留，卫散荣溢，气竭血着，外爲发热，内爲少气。疾写无怠，以通荣卫。见而写之，无问所会。**
  - 歧伯答道，孙络是最微细血管会合之所，全身有三百六十五处，来对应一年，此为病邪所入之处，也是营气与卫气流通之处。
  - 一旦病邪居此，会使营卫无法流通而滞留，卫气会因而流散，营气会充溢在孙络的脉中，造成气竭血停着不动，向外会产生热症，入内会使人呼吸浅短，这时不可犹豫，立刻施予放血，使营卫能够流通，亦即只要发现郁血的血络，即刻放血，不须考虑其属何位。
- **帝曰，善。愿闻谿谷之会也。**
  - 黄帝说，答得好。希望能知肌肉关节与筋交会处的功能。
- **歧伯曰，肉之大会爲谷，肉之小会爲谿。肉分之间，谿谷之会，以行荣卫，以会大气。邪溢气壅，脉热肉败。荣卫不行，必将爲脓，内销骨髓，外破大腘。留于节凑，必将爲败。积寒留舍，荣卫不居，卷肉缩筋，肋肘不得伸，内爲骨痺，外爲不仁。命曰不足，大寒留于谿谷也。谿谷三百六十五穴会，亦应一岁。其小痺淫溢，循脉往来。微针所及，与法相同。**
  - 歧伯答道，肌肉之会处名“谷”，小肉之会处为“谿”。肉之分野，即是谿谷之会也，这是营卫通行之处，也是与外气交会之所。如果病邪居此，会使气壅塞不通，血积而令脉热，肉因而腐败。
  - 营卫无法流通，终致生脓，向内会伤及骨髓，向外会破损肌肉。外邪若留在关节不去，终至大病生矣。
  - 此易积留寒邪之所，营卫无法居此滋养，造成肌肉消痩，筋节收缩，胸肋与关节肘部无法屈伸，向内会引发“骨痺”，向外会使肌肉麻木不仁，此谓“不足”，乃因大寒之邪积留谿谷不去而成的。
  - 谿谷共有三百六十五处，也对应于一年。所以无论是气穴、孙络、谿谷都相同，凡邪气入侵人体之始，均会充满在表脉往来，吾人只须施予微小的针刺，即可去病。故病虽进入不同部位，初始时其治法是一样的。
- **帝乃辟左右而起，再拜曰，今日发蒙解惑，藏之金匮，不敢复出。乃藏之金兰之室，署曰气穴所在。**
  - 黄帝呼退左右侍者而起立，再拜歧伯说，今日承老师为我啓蒙，解答疑惑，我一定会收藏在“金匮”中，不任意流出，放置在金兰之室中，题名为“气穴所在”。
- **歧伯曰，孙络之脉别经者，其血盛而当写者，亦三百六十五脉，并注于络，传注十二络脉，非独十四络脉也。内解写于中者十脉。**
  - 歧伯答道，孙络的细小血脉，其与大经不同的是，当其血盛大时须与泻血，也即是三百六十五孙络脉，其并注于络脉，再由络脉传入十二主经脉，并非只有十四络脉也，由外而内入五脏之主经共五条，左右合计有十条。此段疑由他处切入，非本文原有之篇。

## 59.气府论篇第五十九

- **足太阳脉气所发者，七十八穴。两眉头各一。入髪至项三寸半傍五，相去三寸。其浮气在皮中者，凡五行，行五，五五二十五。项中大筋两傍各一。风府两傍各一。侠背以下至尻尾二十一节，十五间各一。五藏之俞各五，六府之俞各六。委中以下至足小指傍各六俞。**
  - 足太阳脉气所行经之路线，共有七十八穴。自眉头起始，左右各一；再入髪际始至项部，每隔一寸半有一穴，共五穴，其与中央督脉相距三寸。项后两侧各有一穴，风府两旁各有一穴。自项背向下至尾推骨第二十一椎中，笫十五节间两侧各有一穴。其中五脏的俞穴各五，六腑的俞穴各六。自委中到第五趾间共有六穴。以上都是太阳经在皮表脉气之所发，其与天地之气接触所在。
- **足少阳脉气所发者，六十二穴。两角上各二。直目上发际内各五。耳前角上各一。耳前角下各一。锐发下各一。客主人各一。耳后陷中各一。下关各一。耳下牙车之后各一。缺盆各一。掖下三寸。脇下至胠八间各一。髀枢中傍各一。膝以下至足小指次指各六俞。**
  - 足少阳脉气所行经之路线，共六十二穴。额上两头角各有二穴，两眼上方到发际内各有五穴。两耳前鬓角上、下各有二穴。在鬓角下尖端各有一穴。客主人穴各一．耳后凹陷部各一穴。下关各一穴。耳下颊车之后各一穴。左右腋下三寸各一穴。自脇下至腰窝之位各八穴。在髀枢中傍各有一穴。自膝到足的第四趾各六穴，以上是足少阳脉气之所发在皮表之位置。
- **足阳明脉气所发者，六十八穴。额颅发际傍各三。面鼽骨空各一。大迎之骨空各一。人迎各一。缺盆外骨空各一。膺中骨间各一。侠鸠尾之外，当乳下三寸，侠胃脘各五。侠齐广三寸各三。下齐二寸侠之各三。气街动脉各一。伏菟上各一。三里以下至足中指各八俞，分之所在穴空。**
  - 足阳明脉气所行经之路线，共六十八穴。在额头发际各有三穴。眼眶下方各一穴。颧骨下方骨隙中各一穴。人迎脉之位各一穴。在镇骨上方中央各有一穴。在胸部肋骨间各有一穴。再自乳线下距正中线外三寸的上腹都各有五穴。侠脊三寸两傍各有三穴。在脐下距正中二寸的两傍各有三穴。在气卫的动脉下方各有一穴。大腿伏兔位各一穴。自足三里到足第三趾间各有八穴。以上为足阳明脉气所行经皮表脉气之所在。
- **手太阳腺气所发者，三十六穴。目内皆各一。目外各一。鼽骨下各一。耳郭上各一。耳中各一。巨骨穴各一。曲掖上骨穴各一。柱骨上陷者洛一．上天窻四寸各一。肩解各一。肩解下三寸各一。肘以下至手小指本各六俞。**
  - 手太阳小肠经的脉气所行经的路线，共有三十六穴，其在目内訾各有一穴，目外侧各有一穴。颊骨下方各有一穴。在耳上方各有一穴，在耳屏前正中各有一穴，巨骨侧各有一穴。臑俞左右各一穴。肩胛骨内缘陷下位各一穴。在天窗上四寸各有一穴。肩胛上方各有一穴，自此下三寸各一穴。自肘以下至手小指左右各六穴。以上是手太阳脉气所行缍皮表之所在。
- **手阳明脉气所发者，二十二穴。鼻空外廉项上各二。大迎骨空各一。柱骨之会各一。髃骨之会各一。肘以下至手大指次指本各六俞。**
  - 手阳明大肠经脉气所经之路线，共有二十二穴。在鼻空两侧各一穴，颈项各有二穴。在大迎脉之骨侧各一穴。夭鼎、肩髑各有一穴。自肘部到手食指之闾各有六穴。以上是手阳明大肠经脉气所行经皮表的部位。
- **手少阳脉气所发者，三十二穴。鼽骨下各一。眉后各一。角上各一。下完骨后各一。项中足太阳之前各一。侠抉突各一。肩贞各一。肩贞下三寸分间各一。肘以下至手小指次指本各六俞。**
  - 手少阳三焦经脉气行经路线，有三十二穴。在颊骨下方各有一穴，眉后方各有一穴。头角两侧各一穴。天牖各有一穴。风池各有一穴。扶突左右各一穴。肩贞各一穴，肩贞下三寸分肉间各有一穴。自肘以下至无名指间共有六穴。以上为手少阳三焦经所行经皮表脉气之所在。
- **督脉气所发者二十八穴。项中央二。髪际后中八。面中三。大椎以下至尻尾及傍十五穴。至骶下凡二十一节脊椎法也。**
  - 督脉的脉所经的路线，共二十八穴。头顶中央有二穴。自发际到项中共有八穴。颜面上三穴。自大椎到尾骶骨有十五穴。以上是督脉脉气所行经皮表之所在。
- **任脉之气所发者二十八穴。喉中央二。膺中骨陷中各一。鸠尾下三寸胃脘，五寸胃脘。以下至横骨六寸半一。腹脉法也。下阴别一。目下各一。下脣一。齗交一。**
  - 任脉之脉气所经之路线，有二十八穴。喉中央有二穴。胸骨正中陷下部各有一穴。从鸠尾骨下有中脘，再下有下脘穴，下脘以下到横骨共六寸半，这是任脉气之测定法。加上会阴、承泣及承浆、龈交穴。
- **冲脉气所发者，二十二穴。侠鸠尾外各半寸，至齐寸一。侠齐下傍各五分，至横骨寸一。腹脉法也。**
  - 冲脉脉气所行经之路线，共有二十二穴。自鸠尾旁开半寸到脐位，每下一寸有一穴，左右各六穴。自脐下到横骨左右半寸，每下一寸各有一穴，左右共十穴。此为腹都冲脉之测定法。
- **足少阴舌下。厥阴毛中急脉各一。手少阴各一。阴阳蹻各一。手足诸鱼际脉气所发者，凡三百六十五穴也。**
  - 足少阴肾经到舌下。足厥阴肝经在阴毛中有急穴各一穴。手少阴心经有神门一穴。阴蹻、阳蹻各有一穴。这些都在手足关节与表面内面分野处，为脉气所经之地，共三百六十五穴。

